---
lord_id: shiva
lord: శివుడు
sloka_id: lingashtakam
title: లింగాష్టకం
description: లింగాష్టకం అనేది పరమశివుని వైభవాన్ని, పవిత్రతను స్తుతించే అనంత శ్లోకం.
lang: te
tags: [లింగాష్టకం, శివుడు, శివ స్తోత్రం]
date: 2025-12-01
---

# లింగాష్టకం

బ్రహ్మమురారి సురార్చిత లింగం  
నిర్మలభాసిత శోభిత లింగమ్ ।  
జన్మజ దుఃఖ వినాశక లింగం  
తత్ప్రణమామి సదాశివ లింగమ్ ॥ 1 ॥

<!--more-->
<br>

దేవముని ప్రవరార్చిత లింగం  
కామదహన కరుణాకర లింగమ్ ।  
రావణదర్ప వినాశన లింగం  
తత్ప్రణమామి సదాశివ లింగమ్ ॥ 2 ॥

<br>

సర్వ సుగంధ సులేపిత లింగం  
బుద్ధి వివర్ధన కారణ లింగమ్ ।  
సిద్ధ సురాసుర వందిత లింగం  
తత్ప్రణమామి సదాశివ లింగమ్ ॥ 3 ॥

<br>

కనక మహామణి భూషిత లింగం  
ఫణిపతి వేష్టిత శోభిత లింగమ్ ।  
దక్షసుయజ్ఞ వినాశన లింగం  
తత్ప్రణమామి సదాశివ లింగమ్ ॥ 4 ॥

<br>

కుంకుమ చందన లేపిత లింగం  
పంకజ హార సుశోభిత లింగమ్ ।  
సంచిత పాప వినాశన లింగం  
తత్ప్రణమామి సదాశివ లింగమ్ ॥ 5 ॥

<br>

దేవగణార్చిత సేవిత లింగం  
భావై-ర్భక్తిభిరేవ చ లింగమ్ ।  
దినకర కోటి ప్రభాకర లింగం  
తత్ప్రణమామి సదాశివ లింగమ్ ॥ 6 ॥

<br>

అష్టదళోపరివేష్టిత లింగం  
సర్వసముద్భవ కారణ లింగమ్ ।  
అష్టదరిద్ర వినాశన లింగం  
తత్ప్రణమామి సదాశివ లింగమ్ ॥ 7 ॥

<br>

సురగురు సురవర పూజిత లింగం  
సురవన పుష్ప సదార్చిత లింగమ్ ।  
పరాత్పరం (పరమపదం) పరమాత్మక లింగం  
తత్ప్రణమామి సదాశివ లింగమ్ ॥ 8 ॥

<br>

లింగాష్టకమిదం పుణ్యం యః పఠేశ్శివ సన్నిధౌ ।  
శివలోకమవాప్నోతి శివేన సహ మోదతే ॥
