---
lord_id: hanuman
sloka_id: hanuman-chalisa
name: हनुमान
title: हनुमान चालीसा
lord: हनुमान
description: हनुमान चालीसा तुलसीदास द्वारा रचित भगवान हनुमान को समर्पित एक भक्ति गीत है। इसमें हनुमान की गुणों और शक्तियों की प्रशंसा करने वाले 40 छंद हैं।
lang: hi
tags: [हनुमान चालीसा, हनुमान, तुलसीदास, चालीसा]
date: 2025-12-01
---

# हनुमान चालीसा

श्री गुरु चरन सरोज रज, निज मन मुकुर सुधारि  
बरनौं रघुबर बिमल जसु, जो दायकु फल चारि ॥

<br>

बुद्धिहीन तनु जानिके, सुमिरौं पवन कुमार  
बल बुद्धि विद्या देहु मोहि, हरहु कलेश विकार ॥

<!--more-->

<br>

जय हनुमान ज्ञान गुन सागर  
जय कपीस तिहुँ लोक उजागर ॥ 1 ॥

<br>

राम दूत अतुलित बल धामा  
अंजनि पुत्र पवन सुत नामा ॥ 2 ॥

<br>

महाबीर बिक्रम बजरंगी  
कुमति निवार सुमति के संगी ॥ 3 ॥

<br>

कंचन बरन बिराज सुबेसा  
कानन कुंडल कुंचित केसा ॥ 4 ॥

<br>

हाथ बज्र और ध्वजा बिराजै  
काँधे मूँज जनेऊ साजै ॥ 5 ॥

<br>

शंकर सुवन केसरी नंदन  
तेज प्रताप महा जग वंदन ॥ 6 ॥

<br>

विद्यावान गुनी अति चातुर  
राम काज करिबे को आतुर ॥ 7 ॥

<br>

प्रभु चरित्र सुनिबे को रसिया  
राम लखन सीता मन बसिया ॥ 8 ॥

<br>

सूक्ष्म रूप धरि सियहिं दिखावा  
विकट रूप धरि लंक जरावा ॥ 9 ॥

<br>

भीम रूप धरि असुर संहारे  
रामचंद्र के काज संवारे ॥ 10 ॥

<br>

लाय संजीवन लखन जियाये  
श्री रघुवीर हरषि उर लाये ॥ 11 ॥

<br>

रघुपति कीन्ही बहुत बड़ाई  
तुम मम प्रिय भरत सम भाई ॥ 12 ॥

<br>

सहस बदन तुम्हरो यश गावैं  
अस कहि श्रीपति कंठ लगावैं ॥ 13 ॥

<br>

सनकादिक ब्रह्मादि मुनीसा  
नारद सारद सहित अहीसा ॥ 14 ॥

<br>

यम कुबेर दिगपाल जहाँ ते  
कवि कोविद कहि सके कहाँ ते ॥ 15 ॥

<br>

तुम उपकार सुग्रीवहिं कीन्हा  
राम मिलाये राज पद दीन्हा ॥ 16 ॥

<br>

तुम्हरो मंत्र विभीषण माना  
लंकेश्वर भए सब जग जाना ॥ 17 ॥

<br>

युग सहस्र योजन पर भानू  
लिल्यो ताहि मधुर फल जानू ॥ 18 ॥

<br>

प्रभु मुद्रिका मेलि मुख माहीं  
जलधि लाँघि गये अचरज नाहीं ॥ 19 ॥

<br>

दुर्गम काज जगत के जेते  
सुगम अनुग्रह तुम्हरे तेते ॥ 20 ॥

<br>

राम दुआरे तुम रखवारे  
होत न आज्ञा बिनु पैसारे ॥ 21 ॥

<br>

सब सुख लहै तुम्हारी सरना  
तुम रक्षक काहू को डर ना ॥ 22 ॥

<br>

आपन तेज सम्हारो आपै  
तीनों लोक हाँक ते काँपै ॥ 23 ॥

<br>

भूत पिसाच निकट नहिं आवै  
महावीर जब नाम सुनावै ॥ 24 ॥

<br>

नासै रोग हरै सब पीरा  
जपत निरंतर हनुमत बीरा ॥ 25 ॥

<br>

संकट ते हनुमान छुड़ावै  
मन क्रम वचन ध्यान जो लावै ॥ 26 ॥

<br>

सब पर राम तपस्वी राजा  
तिन के काज सकल तुम साजा ॥ 27 ॥

<br>

और मनोरथ जो कोई लावै  
सोइ अमित जीवन फल पावै ॥ 28 ॥

<br>

चारों युग परताप तुम्हारा  
है परसिद्ध जगत उजियारा ॥ 29 ॥

<br>

साधु संत के तुम रखवारे  
असुर निकंदन राम दुलारे ॥ 30 ॥

<br>

अष्ट सिद्धि नौ निधि के दाता  
अस वर दीन जानकी माता ॥ 31 ॥

<br>

राम रसायन तुम्हरे पासा  
सदा रहो रघुपति के दासा ॥ 32 ॥

<br>

तुम्हरे भजन राम को पावै  
जनम जनम के दुख बिसरावै ॥ 33 ॥

<br>

अंत काल रघुबर पुर जाई  
जहाँ जन्म हरि भक्त कहाई ॥ 34 ॥

<br>

और देवता चित्त न धरई  
हनुमत सेइ सर्व सुख करई ॥ 35 ॥

<br>

संकट कटै मिटै सब पीरा  
जो सुमिरै हनुमत बलबीरा ॥ 36 ॥

<br>

जय जय जय हनुमान गोसाई  
कृपा करहु गुरुदेव की नाई ॥ 37 ॥

<br>

जो सत बार पाठ कर कोई  
छूटहि बंदि महा सुख होई ॥ 38 ॥

<br>

जो यह पढ़ै हनुमान चालीसा  
होय सिद्धि साखी गौरीसा ॥ 40 ॥

<br>

तुलसीदास सदा हरी चेरा  
कीजै नाथ हृदय महँ डेरा ॥
