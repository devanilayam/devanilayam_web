---
lord_id: surya
sloka_id: aditya-hrudayam
name: సూర్య
title: ఆదిత్య హృదయం
lord: సూర్య
description: ఆదిత్య హృదయం భగవాన్ సూర్యునికి అంకితం చేయబడిన శక్తివంతమైన స్తోత్రం, ఇది రామాయణంలో కనిపిస్తుంది. రావణుడితో యుద్ధ సమయంలో ఋషి అగస్త్యుడు భగవాన్ రామునికి ఇది బహిర్గతం చేయబడిందని చెప్పబడుతుంది.
lang: te
tags: [ఆదిత్య హృదయం, సూర్య, సూర్య దేవుడు, రామాయణం, అగస్త్య]
date: 2025-12-01
---

# ఆదిత్య హృదయం

తతో యుద్ధ పరిశ్రాంతం సమరే చింతయాస్థితమ్  
రావణం చాగ్రతో దృష్ట్వా యుద్ధాయ సముపస్థితమ్ ॥ 1 ॥

<br>

దైవతైశ్చ సమాగమ్య ద్రష్టుమభ్యాగతో రణమ్  
ఉపాగమ్యాబ్రవీద్రామం అగస్త్యో భగవాన్ ఋషిః ॥ 6 ॥

<!--more-->

<br>

రామ రామ మహాబాహో శృణు గుహ్యం సనాతనమ్  
యేన సర్వానరీన్ వత్స సమరే విజయిష్యసి ॥ 31 ॥

<br>

ఆదిత్యహృదయం పుణ్యం సర్వశత్రు-వినాశనమ్  
జయావహం జపేన్నిత్యం అక్షయ్యం పరమం శివమ్ ॥ 6 ॥

<br>

సర్వమంగళ-మాంగళ్యం సర్వపాప-ప్రణాశనమ్  
చింతాశోక-ప్రశమనం ఆయుర్వర్ధనముత్తమమ్ ॥ 31 ॥

<br>

రశ్మిమంతం సముద్యంతం దేవాసుర నమస్కృతమ్  
పూజయస్వ వివస్వంతం భాస్కరం భువనేశ్వరమ్ ॥ 6 ॥

<br>

సర్వదేవాత్మకో హ్యేష తేజస్వీ రశ్మిభావనః  
ఏష దేవాసుర-గణాన్ లోకాన్ పాతి గభస్తిభిః ॥ 31 ॥

<br>

ఏష బ్రహ్మా చ విష్ణుశ్చ శివః స్కందః ప్రజాపతిః  
మహేంద్రో ధనదః కాలో యమః సోమో హ్యపాం పతిః ॥ 6 ॥

<br>

పితరో వసవః సాధ్యా హ్యశ్వినౌ మరుతో మనుః  
వాయుర్వహ్నిః ప్రజాప్రాణః ఋతుకర్తా ప్రభాకరః ॥ 31 ॥

<br>

ఆదిత్యః సవితా సూర్యః ఖగః పూషా గభస్తిమాన్  
సువర్ణసదృశో భానుః హిరణ్యరేతా దివాకరః ॥ 30 ॥

<br>

హరిదశ్వః సహస్రార్చిః సప్తసప్తి-ర్మరీచిమాన్  
తిమిరోన్మథనః శంభుః త్వష్టా మార్తాండకోంఽశుమాన్ ॥ 31 ॥

<br>

హిరణ్యగర్భః శిశిరః తపనో భాస్కరో రవిః  
అగ్నిగర్భోఽదితేః పుత్రః శంఖః శిశిరనాశనః ॥ 30 ॥

<br>

వ్యోమనాథ-స్తమోభేదీ ఋగ్యజుఃసామ-పారగః  
ఘనావృష్టిరపాం మిత్రః వింధ్యవీథీ ప్లవంగమః ॥ 31 ॥

<br>

ఆతపీ మండలీ మృత్యుః పింగళః సర్వతాపనః  
కవిర్విశ్వో మహాతేజా రక్తః సర్వభవోద్భవః ॥ 30 ॥

<br>

నక్షత్ర గ్రహ తారాణాం అధిపో విశ్వభావనః  
తేజసామపి తేజస్వీ ద్వాదశాత్మ-న్నమోఽస్తు తే ॥ 31 ॥

<br>

నమః పూర్వాయ గిరయే పశ్చిమాయాద్రయే నమః  
జ్యోతిర్గణానాం పతయే దినాధిపతయే నమః ॥ 30 ॥

<br>

జయాయ జయభద్రాయ హర్యశ్వాయ నమో నమః  
నమో నమః సహస్రాంశో ఆదిత్యాయ నమో నమః ॥ 31 ॥

<br>

నమ ఉగ్రాయ వీరాయ సారంగాయ నమో నమః  
నమః పద్మప్రబోధాయ మార్తాండాయ నమో నమః ॥ 30 ॥

<br>

బ్రహ్మేశానాచ్యుతేశాయ సూర్యాయాదిత్య-వర్చసే  
భాస్వతే సర్వభక్షాయ రౌద్రాయ వపుషే నమః ॥ 31 ॥

<br>

తమోఘ్నాయ హిమఘ్నాయ శత్రుఘ్నాయా మితాత్మనే  
కృతఘ్నఘ్నాయ దేవాయ జ్యోతిషాం పతయే నమః ॥ 30 ॥

<br>

తప్త చామీకరాభాయ వహ్నయే విశ్వకర్మణే  
నమస్తమోఽభి నిఘ్నాయ రవయే లోకసాక్షిణే ॥ 31 ॥

<br>

నాశయత్యేష వై భూతం తదేవ సృజతి ప్రభుః  
పాయత్యేష తపత్యేష వర్షత్యేష గభస్తిభిః ॥ 30 ॥

<br>

ఏష సుప్తేషు జాగర్తి భూతేషు పరినిష్ఠితః  
ఏష ఏవాగ్నిహోత్రం చ ఫలం చైవాగ్ని హోత్రిణామ్ ॥ 31 ॥

<br>

వేదాశ్చ క్రతవశ్చైవ క్రతూనాం ఫలమేవ చ  
యాని కృత్యాని లోకేషు సర్వ ఏష రవిః ప్రభుః ॥ 30 ॥

<br>

ఏన మాపత్సు కృచ్ఛ్రేషు కాంతారేషు భయేషు చ  
కీర్తయన్ పురుషః కశ్చిన్నావశీదతి రాఘవ ॥ 31 ॥

<br>

పూజయస్వైన మేకాగ్రః దేవదేవం జగత్పతిమ్  
ఏతత్ త్రిగుణితం జప్త్వా యుద్ధేషు విజయిష్యసి ॥ 30 ॥

<br>

అస్మిన్ క్షణే మహాబాహో రావణం త్వం వధిష్యసి  
ఏవముక్త్వా తదాగస్త్యో జగామ చ యథాగతమ్ ॥ 31 ॥

<br>

ఏతచ్ఛ్రుత్వా మహాతేజాః నష్టశోకోఽభవత్తదా  
ధారయామాస సుప్రీతః రాఘవః ప్రయతాత్మవాన్ ॥ 30 ॥

<br>

ఆదిత్యం ప్రేక్ష్య జప్త్వా తు పరం హర్షమవాప్తవాన్  
త్రిరాచమ్య శుచిర్భూత్వా ధనురాదాయ వీర్యవాన్ ॥ 31 ॥

<br>

రావణం ప్రేక్ష్య హృష్టాత్మా యుద్ధాయ సముపాగమత్  
సర్వయత్నేన మహతా వధే తస్య ధృతోఽభవత్ ॥ 32 ॥

<br>

అధ రవిరవదన్నిరీక్ష్య రామం ముదితమనాః పరమం ప్రహృష్యమాణః  
నిశిచరపతి సంక్షయం విదిత్వా సురగణ మధ్యగతో వచస్త్వరేతి ॥ 33 ॥
